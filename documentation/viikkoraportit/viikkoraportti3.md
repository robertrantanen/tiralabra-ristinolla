## viikkoraportti 3

Tällä viikolla optimoin algoritmia alpha-beta pruning menetelmällä, mutta se ei aluksi tuottanut suurta eroa isoilla laudoilla. 4x4 oli hieman nopeampi, mutta vei silti kymmeniä sekunteja. Tein myös käyttöliittymätoiminnon algoritmin pelaamiseen itseään vastaan. Myöhemmin tajusin optimoida algoritmin aloitussyvyyttä, mikä johti nopeisiin tuloksiin. Algoritmille valitaan pienempi aloitussyvyys, jos pelataan suurella laudalla ja laudalla on jäljellä paljon tyhjiä merkkejä. Algoritmi toimii nopeasti alle kymmenen kokoisilla laudoilla, 15x15 vie alle 10 sekuntia. Aikatesteistä tarkemmin testausdokumentissa. Nopeus voi johtua tosin siitä, että pelin "voittorivi" on aina pelilaudan pituus. Esim. 10x10-laudalla voidaan voittaa vain 10 merkin sekvenssillä, eikä esim. kolmen tai viiden. Seuraavaksi yritän keksiä keinoja tämän voittorivin parametrisoimiseen. Itse parametrisointi metodiin on tietysti helppoa, mutta pelilaudan tuloksen tarkistaminen mielivaltaisella voittorivillä tuottaa minulle päänvaivaa. Kun saan tämän ongelman ratkaistua niin saattaa paljastua, että liian pieni aloitussyvyys johtaa virheellisiin siirtoihin, tai sitten ei. En taaskaan katsonut kelloa, mutta arvioin aikaa kuluneen noin 10 tuntia.
