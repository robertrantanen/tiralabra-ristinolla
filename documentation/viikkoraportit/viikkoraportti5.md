## Viikkoraportti 5

Algoritmi on mielestäni aika lailla valmis, enkä oikein keksinyt mitään tekemistä tällä viikolla. Tein tekoäly vastaan random-toiminnallisuuden, joka on sinällään aika turha. Otin selvää optimointimenetelmistä, yksi tapa olisi transposition tables-menetelmä, joka tallentaa pelilaudan tilanteet ja voi hakea tilanteen nopeasti jos päädytään samaan tilanteeseen eri siirroilla. Tähän tarvittaisiin hashmapia ja vaikutti muutenkin aika monimutkaiselta, en varmaankaan ehdi toteuttaa näin laajaa toiminnallisuutta kahden viikon aikana.

Algoritmia voi tietenkin myös nopeuttaa sen aloitussyvyyttä pienentämällä, mutta tämä voi johtaa epätarkkoihin siirtoihin. Algoritmi valitsee nyt jo pienemmän aloitussyvyyden tyhjien merkkien lukumäärän perusteella, tätä voi tietenkin hienosäätää lisää. Algoritmi toimii kylläkin aika typerästi suurella laudalla ja pienellä syvyydellä, se vain täyttää pelilautaa taulukon läpikäyntijärjestyksessä. Yritin muuttaa tätä käytöstä laittamalla laudanTulos-metodin palauttamaan arvoja peräkkäisten merkkien lukumäärän perusteella, mutta tämä ei muuttanut algoritmin käytöstä mitenkään, joten en commitoinut. Tällä viikolla yritin oikeastaan tehdä kaikenlaista muuta hienosäätöä, mutta suurin osa ei johtanut haluamaani tulokseen, joten en commitoinut.
