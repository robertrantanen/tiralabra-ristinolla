## Viikkoraportti 5

Algoritmi on mielestäni aika lailla valmis, enkä oikein keksinyt mitään tekemistä tällä viikolla. Tein tekoäly vastaan random-toiminnallisuuden, joka on sinällään aika turha. Otin selvää erilaisista optimointimenetelmistä, yksi tapa olisi transposition tables-menetelmä, joka tallentaa pelilaudan tilanteet ja voi hakea tilanteen nopeasti, jos päädytään samaan tilanteeseen eri siirroilla. Tähän tarvittaisiin hashmapia ja vaikutti muutenkin aika monimutkaiselta, en varmaankaan ehdi toteuttaa näin laajaa toiminnallisuutta kahden viikon aikana. Keskityn mieluummin nykyisen toteutuksen viimeistelemiseen.

Algoritmia voi tietenkin myös nopeuttaa sen aloitussyvyyttä pienentämällä, mutta tämä voi johtaa epätarkkoihin siirtoihin. Algoritmi valitsee nyt jo pienemmän aloitussyvyyden tyhjien merkkien lukumäärän perusteella, tätä voi tietenkin hienosäätää lisää. Olen mielestäni jo löytänyt sopivat rajat aloitussyvyyden valitsemiselle, mutta voin yrittää keksiä myös muita konditioita kuin pelkkä tyhjien ruutujen määrä. Algoritmi toimii kylläkin aika typerästi suurella laudalla ja pienellä syvyydellä, se vain täyttää pelilautaa taulukon läpikäyntijärjestyksessä. Yritin muuttaa tätä käytöstä laittamalla laudanTulos-metodin palauttamaan arvoja peräkkäisten merkkien lukumäärän perusteella, mutta tämä ei muuttanut algoritmin käytöstä mitenkään, joten en commitoinut. Tällä viikolla yritin oikeastaan tehdä kaikenlaista muuta hienosäätöä, mutta suurin osa ei johtanut haluamaani tulokseen, joten en commitoinut. Sain kylläkin algoritmin toimimaan nopeammin suurilla syötteillä pienellä muutoksella: jos tyhjiä ruutuja on vähemmän kuin voittorivin pituus, niin voidaan ihan hyvin valita minimaalinen aloitussyvyys, sillä päädytään kuitenkin tasapeliin. Tätä lähestymistapaa voi vielä yrittää kehittää pidemmälle. Aikaa kului yhteensä noin 7 tuntia.
